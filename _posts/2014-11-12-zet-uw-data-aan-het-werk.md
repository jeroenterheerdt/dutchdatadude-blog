---
id: 747
title: 'Zet uw data aan het werk'
date: '2014-11-12T14:30:44+01:00'
author: 'Jeroen ter Heerdt'
layout: post
guid: 'http://www.dutchdatadude.com/?p=747'
permalink: /zet-uw-data-aan-het-werk/
categories:
    - 'Big Data'
---

Big Data en Analytics zijn de populaire termen die je overal hoort. Iedereen heeft er de mond van vol. Vaak komen daar nog een of meerdere van de volgende termen bij: Machine Learning, Predictive Analytics, Self-Service BI, Advanced Visualization en Data Exploration.

Het lijkt zo langerzamerhand wel of al die zaken een doel zijn geworden in plaats van een middel. Onlangs zei een klant tegen mij: "wij doen aan Big Data". Omdat ik wilde weten wat het doel van die effort was, zei ik: "Stoer, maar waarom?" Het antwoord was:
"Hoezo waarom? Nu we aan Big Data doen, worden we succesvol!"

Wij (technologie leveranciers, Big Data enthousiastelingen, adviesbureaus, consultants, noem maar op) vergeten soms dat al die technologie slechts een middel is in de handen van mensen om een doel te bereiken. Het doel is dan vaak het optimaliseren van de bedrijfsvoering of op een andere manier een economisch voordeel te behalen. Om dat doel te bereiken zijn de technologieën een fantastische aanzet, maar niet genoeg. Mensen maken of breken de inzet van de technologie. <em>Data does not lie, interpretation does.</em> Oftewel: de data kun je wel hebben, maar het is de interpretatie die maakt of het een succes wordt. De vraag "wat zegt de data" is al lang niet meer de enige vraag die gesteld moet worden, maar vooral ook "wat kan ik hiermee" en "hoe communiceren we het".

Als we samen Big Data e.d. een succes willen laten worden dan moeten we investeren in mogelijkheden om het gebruik, de inbedding en het beschikbaar stellen van informatie gemakkelijk te maken en ook leuk. Want data is leuk.

Onlangs kreeg ik om 22:30 een sms van een data analist bij een klant. Ik had hem die dag gesproken en had hem uitgerust met wat ideeën over hoe hij de middelen kon gebruiken en naar zijn hand zetten. De sms luidde: <em>"Ben net 'wakker' geworden achter mijn laptop op kantoor. Het is hier helemaal donker en iedereen is al lang naar huis. Normaal zou ik als een van de eerste buiten staan na de werkdag, maar nu heb ik me enorm vermaakt en ben ik de tijd vergeten!"</em>

Ondanks dat doorwerken tot 22:30 niet echt gezond is en ik dat zeker niet aan iedereen wil aanraden, gun ik wel iedereen die met data werkt die magische creatieve kriebel als je iets moois aan het maken bent; ach, en als je daardoor eens de tijd vergeet, daar zou ik mee kunnen leven...

<em>Op maandag 24 en dinsdag 25 november wordt weer het BI &amp; IM Symposium gehouden (<a href="http://www.bisymposium.nl">http://www.bisymposium.nl</a>); het grootste evenement in zijn soort van de Benelux. Graag zie ik je daar. </em>